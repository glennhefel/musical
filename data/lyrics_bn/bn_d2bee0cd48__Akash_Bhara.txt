TITLE: Akash Bhara
LANGUAGE: bn

তোমার সুর শুনায়ে যে ঘুম ভাঙাও
সে ঘুম আমার রমণীয়–
জাগরণের সঙ্গিনী সে,
তারে তোমার পরশ দিয়ো।।
অন্তরে তার গভীর ক্ষুধা,
গোপনে চায় আলোকসুধা,
আমার রাতের বুকে সে যে
তোমার প্রাতের আপন প্রিয়।।
তারি লাগি আকাশ রাঙা আঁধার-ভাঙা অরুণরাগে,
তারি লাগি পাখির গানে নবীন আশার আলাপ জাগে।
নীরব তোমার চরণধ্বনি শুনায় তারে আগমনী,
সন্ধ্যবেলার কুঁড়ি তারে সকালবেলায় তুলে নিয়ো।।
