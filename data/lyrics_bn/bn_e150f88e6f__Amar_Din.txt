TITLE: Amar Din
LANGUAGE: bn

আমি কতদিন কতরাত ভেবেছি।
ভেবেছি বলবো তোমারে
একটি পুরনো কথা নতুন করে
কতদিন কত রাত ভেবেছি
যে কথা ভ্রমর বলে ফুলের কানে
যে দোলা জাগায় মেঘ নদীর প্রাণে।
এই কি শোনাতে এলে গানে গানে।
না না সে কথা হয়ত বলেছি
হয় নি বলা তবু তেমন করে
বলবো ভাবি আমি যেমন করে
হাজার বছর ধরে শিল্পী কবি
কত রঙ্গে এঁকেছে তারই ছবি।
বোঝাতে পারেনি তবু মনের সবই।
না না সে ভাষা হয় না বোঝাতে
মনের ভাষা মন বুঝতে পারে
চোখের পাতায় তার ছায়া পড়ে
আমি কতদিন কতরাত ভেবেছি
ভেবেছি বলবো তোমারে
একটি প্রেমের কথা নতুন করে।
